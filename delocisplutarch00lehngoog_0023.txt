exemplum proxime accessisse Plutarchus praedicabat, arti·
bus honorem sine aemulatione tribuebat nec delectatione
ad imitandum se duci sinebat. Quare cum et optime
iudicare egregia opera liberalissimumque praemium posset
tribuere, praestantissimi qui tunc luerunt artifices non tam
aetate Alexandri quam propter Alexandrum exstitisse vi-
dentur. Nam incrementa artium magnorumque ingeniorum
benignitas honor humanitasque regis efficit, inuidia vero
principum et sordes aut studium contendendi omnia illa
exstinguit atque perdit. (de Al. Μ. lort. s. virt. ll.
p. 333. Ε. sqq.) - Atque haec omnia ita disputat, ut quae
principi suadeat etiam sibi ipsi et omnino philosopho
sequenda esse monere videatur.

cap. 11.

tls statuariis.

Daedalus mythicus ille artis conditor commemoratur
nonnunquam in vita Thesei, ubi tamen de arte eius et
operibus nihil invenitur. Abhorret a vulgari traditione
Clidemi atthidographi narratio, qui, ut Plutarchus dicit,
ἰδίως πως καὶ περιττῶς de his rebus disseruit, Daedalum
Thesei consobrinum matre Merope Erechthei filia natum
fuisse. (Thes. 19.)

Nihil ad Daedalum pertinet dies ille festus Plataeis
celebratus, qui vocabatur Δαίδαλα. Accusata est eorum
descriptio apud Pausaniam IX. 3., peculiarem uero de iis
libellum composuerat Plutarchus, cuius duo fragmenta
servavit Eusebius praep. ev. lll. 1 et thu Alterum hoc
fragmentum quamquam non aperte ex eodem Plutarchi
scripto sumptum esse Eusebius dicit, tamen propter simi-
litudinem totius rationis ac materiae vix potest dubitari,
nec quisquam dubitavit editorum. Plutarchum hoc scripto
non de signis quibusdam, id quod putare videtur Foerster1),
sed de festi illius causa ac ratione egisse, et ex ipsis
fragmentis et e Pausaniae descriptione collata apparet,
praeterea quin eiusmodi rebus tractandis libentissime va-
carit nemo dubitabit, qui scripta, imprimis quaestiones
Graecas et Romanas perlegerit. Hoc autem sollemne

1) Ueber die :tltesten Hernbilder und die Glaubwurdtgkeit des
Athenagoras, Progr. d, hlagdalenengymn. z. Breslau 1868.

Α

 

